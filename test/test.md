1.2.1 Ознайомитися з основними теоретичними відомостями за темою роботи, використовуючи дані методичні вказівки, а також рекомендовану літературу.
1.2.2 Вивчити принципи роботи пошукових систем та інструментарій, що надається ними.
1.2.3 Виконати пошук інформації в Internet за допомогою різних пошукових серверів:
a) знайти та навести у звіті визначення п’яти з наступних спеціальних термінів: інформаційна технологія, програмне забезпечення, протокол, інформація, файл, дані, мова програмування, операційна система, база даних, компілятор, ASCII, графічний редактор, комп’ютерна мережа, сервер, комп’ютерний вірус, модуль, система керування вмістом, парадигма програмування, гіпертекст, віджет, комунікація, веб-сайт, URL, текстовий редактор, електронна пошта, інтернет-спільнота, фішинг, RSS, плагін, веб-портал, віртуальна машина, інтерпретатор, інтернет-бот, файрвол, проксі-сервер, веб-сервер, транслятор, емулятор, синтаксис, семантика (за варіантом);
б) знайти за допомогою системи Google Академія та привести у відповідності зі стандартом ДСТУ ГОСТ 7.1:2006 «Система стандартів з інформації, бібліотечної та видавничої справи. Бібліографічний запис. Бібліографічний опис. Загальні вимоги та правила складання» бібліографічні дані книг або статей з журналів (за останні 5 років) за спеціальністю: 10 загалом за спеціальністю та 5 за однією з наступних тем: операційні системи Android, Linux, iOS, OS X, FreeBSD, мови програмування Python, Perl, Java, PHP, C#, Ruby, SQL, Objective-C, Erlang, мови розмітки XML та LaTex, системи керування базами даних MySQL та Oracle Database, системи керування вмістом Joomla!, Drupal, WordPress, графічні редактори CorelDRAW та Adobe Photoshop, веб-сервери Apache та IIS (за варіантом);
в) привести у звіті коротку біографію, область наукової діяльності та досягнення 5 з наступних діячів: Алан Кей, Лінус Торвальдс, Метью Грей, Енді Рубін, Тім Бернерс-Лі, Мартін Купер, Денніс Рітчі, Кен Швабер, Конрад Цузе, Чарлз Беббідж, Норберт Вінер, Алан Тюрінг, Френк Розенблат, Марвін Мінський, Алан Тюринг, Стів Джобс, В.М. Глушков, Ґвідо ван Россум, Расмус Лердорф, Б'ярн Страуструп, Кен Томпсон, А́ ндерс Ге́йлсберґ, Брендан Айк, Ні́клаус Вірт, Ада Лавлейс, Білл Гейтс, Пол Аллен, Едгар Кодд, Норберт Вінер, Стів Возняк, Річард Столмен, Ларрі Пейдж, Сергі́й Брін, Джеймс Гослінг, Брем Коен, Ларрі Волл, Міґель де Ікаса, Джордж Буль, Джон фон Нейман, Говард Каннінгем (за варіантом).
1.2.4 Обрати запит для пошуку та порівняти результати пошуку для різних пошукових систем (хоча б трьох), заповнивши таблицю, що містить такі стовпці: – No з/п; – адреса пошукового сервера; – перелік перших 10 сайтів, що найдені за результатами пошуку (URL-адреси); – коротка назва кожного сайту; – релевантність кожного отриманого результату запиту та середній результат для кожного пошукового сервера. Стовпець «релевантність запиту» розділяється на дві колонки, перша з яких заповнюється студентом на власний розсуд як суб’єктивна оцінка (за 100 бальною шкалою) відповідності знайденої інформації введеному запиту, а друга заповнюється як обчислена оцінка Rel:  
Rel = Ws + k1Wp
де Ws – міра, що визначає частоту появи окремого слова в тексті веб-сторінки та дорівнює добутку відношень кількості входжень кожного слова в текст веб-сторінки до кількості слів у документі; k1 – коефіцієнт, що визначає значимість міри Wp по відношенню до Ws (встановлюється студентом суб’єктивно); Wp – міра, що визначає частоту появи цілого тексту запиту в тексті веб-сторінки і дорівнює відношенню кількості входжень повного тексту запиту в текст веб-сторінки до тієї ж кількості, збільшеної на одиницю.
1.2.5 Обрати деяке зображення для пошуку, виконати пошук на різних пошукових серверах, заповнити таблицю порівняння результатів аналогічно п. 1.2.4, навести результати пошуку найбільш релевантної інформації (релевантність оцінити суб’єктивно).
1.2.6 За допомогою бази знань та набору обчислювальних алгоритмів Wolfram Alpha розв’язати диференційне рівняння та систему лінійних алгебраїчних рівнянь, виконати операції над матрицями.
1.2.7 Створити додаткову поштову скриньку та перенаправити листи з неї на основну.
1.2.8 Вивчити принципи роботи в Internet за допомогою браузерів Google Chrome, Mozilla Firefox, Opera, Internet Explorer, Safari (хоча б трьох з перелічених).
1.2.9 Обрати критерії порівняння та виконати порівняння розглянутих браузерів, для чого заповнити відповідну таблицю.
1.2.10 Синхронізувати дані веб-перегляду на різних пристроях з доступом до Internet в одному з браузерів.
1.2.11 Заблокувати рекламу в браузері.
1.2.12 Оформити звіт з роботи.
1.2.13 Відповісти на контрольні запитання.
